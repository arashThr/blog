---
title: "درباره"
authorbox: false
menu:
  main:
    weight: 10
---

من آرش طاهر هستم، توسعه‌دهنده نرم‌افزار و سازنده پادکست رادیو دال.

این وبلاگ نسخه آرشیو و مرجع کامل از مجموعه نوشته‌ها و ثبت مشاهدات روزمره‌ی منه. علاوه بر نوشته‌های عمومی و روزمره، اکثریت نوشته‌های در یک دسته‌بندی مشخص قرار میگیرند. در اینجا در مورد موضوعات زیر می‌نویسم:

## تکنولوژی و برنامه‌نویسی
به عنوان یک توسعه‌دهنده نرم‌افزار اخبار و تحولات دنیای تکنولوژی را با دقت نسبتا بالایی دنبال می‌کنم. نوشته‌های مربوط به این قسمت یا تحلیل اخبار و اتفاقات روز خواهند بود، و با در قسمت برنامه‌نویسی معرفی و یادگیری ابزارها و زبان‌ها.

در این قسمت از پرداخت به جزئیات خودداری میکنم. نکات ریز و فنی در [وبلاگ انگلیسی زبان](https://arashtaher.wordpress.com/) منتشر خواهند شد که بیشتر به درد بخور خواهند بود و با جستجو راحت‌تر پیدا میشن.

## پادکست و بداهه‌گویی
من سازنده پادکستی به نام [رادیو دال](https://radiodaal.ir/) هستم، برای همین یکی از مباحثی که در اینجا مورد تمرکزم خواهم بود بررسی مسائل مربوط به ساخت و انتشار پادکست و رصد کردن وضعیت رشد و تغییرات و تحولات این حوزه خواهد بود.

پادکست رادیو دال یک برنامه گفتگومحوره که به صورت بداهه پیش برده میشه. در این بین راجع به این موضوعات درس‌هایی یاد میگیرم که سعی میکنم در اینجا اونها رو مستند کنم.

همینطور از اونجا که موضوع پادکست زندگی در کشورهای مختلف و بررسی تفاوت‌های فرهنگی بین اونهاست، نوشتن در مورد این امر و یا منتشر کردن چیزهایی که پیدا میکنم رو هم داریم.

## آینده‌پژوهی
من اخبار رو زیاد دنبال میکنم و فکر کردن در مورد اینکه چه اتفاقاتی در آینده ممکنه بیفته رو دوست دارم. سعی میکنم بر مبنای مطالعات و مشاهداتی که دارم کم و بیش در مورد این موضوع هم مطالبی منتشر کنم.

## [داستان](/stories)
داستان و داستان‌نویسی یکی دیگر از مباحث اصلی در این وبلاگه. در اینجا علاوه بر اینکه راجع به کتاب‌ها و فیلم‌ها خواهم نوشت، امیدوارم هر از گاه داستانک‌هایی نیز در دسته‌بندی داستان منتشر خواهد شد.

## [چکیده](/digest)
در دسته‌بندی خلاصه‌ها، چکیده‌ای از تمام مطالبی که در طول اون ماه خوانده‌ام، دیده‌ام و شنیده‌ام بر مبنای موجوده.

## [لیست‌ها](/lists)
من معمولا برای هرکدوم از کارهایی که باید خاطرم بمونه یک فایل مارک‌داون درست میکنم و در اون تمام کارهایی که باید انجام بشه و و یادم بمونه رو لیست میکنم. به عنوان مثال فیلم‌ها و کتاب‌هایی که برنامه دارم اونها رو ببینم و بخونم. مجموعه کاملی از این لیست‌ها در دسته‌بندی لیست‌ها موجوده.
