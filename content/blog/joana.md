---
title: "معرفی: جوانا، یوتیوبر"
date: 2019-11-27T22:23:21+03:30
categories:
- پادکست
tags:
- پادکست
- معرفی
- یوتیوب
thumbnail: "/media/img/joana.jpg"
---
🧙🏼‍♂️
امروز وقتی داشتم یکی از ویدئوهای [جوآنا](https://www.youtube.com/channel/UCkin59aR57-RgqvN04jHSIg) رو میدیم و در حالی که مشغول تحسین کردن هوش و ذکاوتش بودم، این به ذهنم خطور کرد که علاوه بر اینکه من از دیدن کارهاش بسیار لذت می‌برم، این دختر تا حدودی روی نگاه من در تولید محتوا هم تاثیر داشته. همین شد که شروع کردم یه تعداد از یوتیوبرها و پادکسترها و برنامه‌سازان دیگه که به نظرم کارهاشون خاص‌تر و جذاب‌تر هست رو برای خودم مرور کردم و خب گفتم شاید بد نباشه به تدریج این اشخاص رو با شما هم به اشتراک بذارم.

🌀 از اونجایی که جوآنا عامل شکل‌گیری این داستان بود از خودش هم شروع میکنم:

جوآنا دختری هجده ساله است، اهل برزیل و الان کانادا زندگی میکنه. تقریبا یک سال پیش یک کانال یوتیوب برای خودش راه انداخت که در اونجا اتفاقات ساده و روزمره‌ای که براش پیش میومد رو به زبان عجیب و غریب خودش بیان میکرد.

📈 بنا به دلایلی که هیچکس نمیدونه یوتیوب شروع کرد به پیشنهاد دادن ویدئوهای این آدم به افرادی زیاد و به این ترتیب کسی که تو خونه‌اش و با گوشی‌اش ویدئوهایی با کیفیتی ابتدایی درست میکرد، امروز تبدیل شده به یک یوتیوبر با سه میلیون نفر دنبال کننده.

🦸‍♀️ همونطور که گفتم شاید کیفیت ویدئوهای جوآنا پایین باشه، اما هوش و ذکاوت و شیطنتی که این دختر در ساخت هر قسمت به خرج میده بی‌نظیره. طنز جوآنا که تلفیقی از اکت‌های اغراق‌آمیز، داد و هوار فراوان و جایگزینی نامرتبط واژه‌هاست بی‌اندازه بامزه است.

🎤 علاوه بر این جوآنا به خودش هم سخت نمیگیره. کار ضبط صداش رو با یه میکروفن سه دلاری انجام میده که الان یه جورایی براش تبدیل به یه امضا هم شده. یا مثلا در قسمت جدیدی که بیرون داده چون تصادفی ویدئوهای اون قسمت رو پاک کرده، بدون داشتن ویدئو کار رو منتشر کرده!

🎆 شیطنت جوآنا، فاز بی‌خیالی‌اش، چرت و پرت‌گویی‌های هوشمندانه‌اش، هیجان‌های اغراق شده و نگاه مثبت به هر اتفاق چیزهاییه که جوآنا برای من داشته.

پیشنهاد میکنم اگر خواستید بیشتر باهاش آشنا بشید با ویدئوی [WATS IN MA BACPAK 2018](https://www.youtube.com/watch?v=4YAGZH8yrfo) شروع کنید.

{{< figure width="300px" src="https://forum.radiodaal.ir/assets/uploads/files/1574878807083-screen-shot-1398-09-06-at-21.48.24.png" caption="جوانا در حال ترکاندن هندوانه با کش" >}}
