---
title: "ماموریت فراموش شده"
date: 2017-11-11
categories:
- دیدگاه
tags:
- علمی
- تخیلی
- کتاب
thumbnail: /media/img/isac.jpg
---

ماموریت فراموش شده اسم کتابی‌ است که این روز‌ها دارم میخونمش. البته کتاب رو سال‌ها قبل خونده بودم، اما از اونجا که به جز آخرش (!) بقیه‌اش رو فراموش کرده بودم، گفتم یک بار دیگه بیشینم پاش.

شخصیتی که مجرا حول اون فرد می‌چرخه، یکی‌ از ماموران آی اس‌ بی‌ است که وظیفه تحلیل و مطالعه فضای بین کهکشانی (عدم و خلا) رو بر عهد داره. این فرد در تحقیقاتش به حقیقتی مهم دست پیدا می‌کنه که می‌تونه تاثیرات مهمی‌ داشته باشه. اما افرادی هستند که از این حقایق نا‌خشنودند و تصمیم میگیرند برای رفع این مشکل، حافظه دانشمند ما رو به طور کامل پاک کنند.

مثل بقیه کار‌های ایزاک آسیموف این کار هم در ژانر علمی‌ تخیلی‌ است. ضرباهنگ داستان تند و کنار گذاشتن کتاب واقعا سخته. در کنارش نکته‌ای که برای من بسیار جالب بود، عنایت خاصی‌ است که آسیموف در این کتاب به مسائل نژادی دارد و اینکه چگونه با سخت‌گیری تمام آنها را تقبیح می‌کند. برای مثال در بیان تعجب یکی‌ از شخصیت‌ها، در رابطه با اینکه چرا افراد به خاطر رنگ پوست متفاوت باید با نام‌های متفاوت نامگذاری شوند می‌گوید، چرا افرادی که چشمانی آبی‌ یا گوش‌هایی‌ بزرگ دارند نام متفاوت بر خود ندارند ؟ در کنار این موضوع، نکوهش دائمی عمل استعمار و ستایش آزادی و آزادی‌خواهی‌ در کتاب موج میزند.

هرچند من به شخصه فضای داستان‌های جان کریستفر رو بیشتر می‌پسندم، اما خواندن این کتاب تا به اینجای کار برای من یکی‌ که بسیار مفرّح بود. باشد که شما هم اگر دستتان رسید، بخوانیدش.
