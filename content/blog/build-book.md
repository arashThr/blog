---
title: خلاصه کتاب Build
date: 2022-11-14T21:00:00+01:00
categories:
- خلاصه
tags:
- کتاب
- کارآفرینی
thumbnail: "/media/img/build.jpg"
---

کتاب Build در بین کتاب‌های متخبی بود که در Audible به من پیشنهاد شده بود. با در نظر گرفتن نظراتی که روی کتاب بود و کمی جستجو در رابطه با نویسنده‌اش تصمیم گرفتم کتاب را بخرم و گوش بدهم.

تونی فدل رو تا قبل از این کتاب نمی‌شناختم. ابعاد تاثیر این فرد زمانی برام مشخص شد که به [این](https://time.com/4309573/most-influential-gadgets/) مقاله رسیدم: پنجاه تاثیرگذارترین گجت‌های تمام دوران در مجله‌ی تایم.

لیست پرافتخاری است. تقریبا تمام دستگاه‌هایی که داخل لیست هست را میشناختم. از تلویزیون سونی بگیر تا دوربین‌های کداک. در این بین نکته‌ی جالب اینجاست: از این پنجاه گجت، تونی فدل در طراحی و ساخت سه مورد مشارکت داشته؛ آیپاد، آیفون و ترموستات نست.

در مورد تونی این نکته برای من جذاب بود که سابقه‌ی کاری او کم و بیش در حوزه‌ی سخت‌افزار بود، موضوعی که باعث میشود با محدودیت‌های بیشتری روبرو بشوی.

کتاب برای کسانی است که عطش ساختن در خود دارند. برای چنین افرادی این کتاب راهنمای خوبی است که از ابتدای مسیر، که کار کردن روی خود و پیدا کردن ایده است، تا انتهای راه، که میتواند جذب سرمایه و ساخت تیم باشد توصیه‌هایی عملی دارد.

روایت کتاب ترکیبی است از داستان‌های شخصی تونی، و راهنمایی‌های مستقیم و غیرمستقیم وی در مواجهه با مشکلات.

قسمت‌های مهم‌تر کتاب برای من موارد زیر بود:
- تلاش برای ساخت کامپیوتر‌های همراه همچون [Philips Nino](https://en.wikipedia.org/wiki/Philips_Nino) و دلایل شکست هرکدام از این محصولات
- اهمیت پیدا کردن Mentor و co-founder مناسب
- Try, fail, learn
- فصل مربوط به Data vs. Opinion نکات بسیار خوبی داشت: چه زمانی باید به غریزه اعتماد کرد، داده‌های کجا به کار می‌آیند و کجا ممکن است گول‌زننده باشند.
- چه زمانی باید از کار کنار کشید.
- یکی از اصلی‌ترین نکات در ساخت یک محصول موفق، گنجاندن آن در دل داستانی ملموس است. اینجا هم در یک فصل به این موضوع پرداخته میشود.
- تفاوت اساسی بین معرفی اولیه، چرخه‌ی دوم (اصلاح ایرادات) و چرخه‌ی سوم (آماده‌سازی محصول برای مشتریان عمومی)
- ایده‌های خوب کجا پیدا میشوند؟ به صورت خلاصه اینکه رسیدن به یک ایده‌ی خوب زمانبر است. باید بارها و بارها تست شود. داستان مربوط به ایده‌ی ساخت نست برای این فصل مثالی است به یاد ماندنی و کارآمد.

من قسمت‌های آخر کتاب که مربوط به مدیرعاملی بود را نخواندم. دلیلی ندارد کتابی را از شروع تا انتها خواند. به نظرم دوباره خوانی فصل‌هایی که مطالعه کردم میتواند مفیدتر باشد.
