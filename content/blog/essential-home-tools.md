---
title: وسایل و ابزار کاربردی برای خانه
date: 2021-06-26T11:00:07+08:00
categories:
- شخصی
tags:
- روزمره
- زندگی
- ابزار
thumbnail: /media/img/essential-home-tools/house.jpg
---
زمانی که که شروع به زندگی برای خودت میکنی، بعد از مدتی نسبت به وسایلی که در خانه داری هوشیار میشوی و به تدریج آگاهانه انتخاب میکنی که *به چه چیز نیاز داری، کدام وسیله را میتوانی کنار بگذاری و چه وسایلی ضروری هستند*. علاوه بر این، بعضا مواردی در هر خانه وجود دارد که تا پیش از این ممکن است به اهمیت بالای آنها در بالا بردن کیفیت زندگی دقت نکرده باشی.

این اتفاق برای من هم افتاد و به تدریج وسایلی که قبلا از آنها استفاده نمیکردم و یا دقت نداشتم تبدیل به بخشی مهم از زندگی روزمره‌ی من شدند:

{{< figure class="left" src="/media/img/essential-home-tools/blender.jpg" width="300px" >}}
### مخلوط‌کن و آبمیوه‌گیر
مخلوط‌کن یکی از اساسی‌ترین وسایلی است که من در منزل دارم. هرکس طبع متفاوتی دارد، برای من صرف میوه‌جات به صورت آبمیوه بسیار دلچسب‌تر است. هر صبح یا بعد از ظهر، نوشیدن یک لیوان شیر-موز-انبه تمام چیزی که برای سرحال آمدن و کسب انرژی نیاز دارم. لذت از پروسه و دلچسب بودن نتیجه نهایی سبب شده مصرف میوه تبدیل به یکی از عادات اساسی روزمره‌ی من شود.

### تلویزیون
تا پیش از این و با در نظر گرفتن اینکه اساسا تمامی تعاملات من با مدیای ویدئو از طریق لپ‌تاپ بود، هیچ دلیلی برای داشتن تلویزیون نمیدیدم. با این حال خوش‌شانس بودم که در خانه‌ام از پیش تلویزیون وجود داشت. شاید این موضوع امری حسی باشد، اما تماشای فیلم یا ویدئو در تلویزیون چیزی است که حس و حال خانه بودن را به من میدهد. علاوه بر این اگر مهمانی داشته باشی، مشاهده‌ی فیلم و ویدئو در تلویزیون بسیار مطلوب‌تر است تا خم شدن روی صفحه‌ی کوچک لپ‌تاپ.

{{< figure class="left" src="/media/img/essential-home-tools/alexa.jpg" width="300px" >}}
### دستیار صوتی
امثال گوگل نست و آمازون الکسا شاید بیش از هرچیز پاسخی بر سبک زندگی تنها و تک‌نفره‌ای باشد که روز به روز در حال افزایش است. در ابتدا شاید سوال شود **چرا باید چنین وسیله‌ای در خانه داشت، به خصوص زمانی که همه‌ی ما با نتایج بی سر و تهی که تا پیش از این در هنگام استفاده از دستیارهای صوتی داشته‌ایم آشنا هستیم؟**  
برای من امری که باعث شد شیفته‌ی این دسته از محصولات شوم در وحله‌ی اول این بود که در نقش یک پخش‌کننده‌ی موسیقی عمل میکنند: در حالی که پشت میزم نشسته‌ام، به محض اینکه حس و حالم عوض میشود با صدا زدن الکسا آهنگی که میخواهم پخش میشود. در اینجا خبری از انلاک کردن گوشی و جستجو برای آهنگ نیست، بلکه در یک ارتباط شبه‌انسانی درخواستی مطرح میکنم که به سرعت اجابت میشود. علاوه بر این بسیار پیش آمده که وقتی سر یخچال بوده‌ام و یا در حال شستشوی ظروف، به خاطر آورده‌ام کم و کسری در خانه دارم. به جای دست به کاغذ و قلم بردن یا رفتن سراغ گوشی، به راحتی از الکسا میخواهم که آیتمی را به لیست خرید اضافه کند.  
موارد بسیار بیشتری در رابطه با کاربردهای این دستیارهای صوتی وجود دارد که آنها تبدیل به یک عنصر اساسی برای من من کرده، با این حال همین یکی دو مورد برای ترغیب کردن من در به کارگیری آنها کافی بود. نکته‌ی اساسی این است که مشتاق به تعامل با آنها باشی تا با فوت و فن چگونگی استفاده صحیح و کارا آشنا شوی و به آنها عادت کنی.

### اکانت پرمیوم اسپاتیفای و یوتیوب
حال که حرف از الکسا و تلویزیون شد جا دارد اشاره کنم که در اهمیت تهیه‌ی اکانت پرمیوم این دو هرچه بگویم کم است. تازه زمانی که از اکانت‌های پرمیوم استفاده میکنی متوجه میشوی تبلیغاتی که تا پیش از این با سعه‌ی صدر فراوان مشاهده میکردی و گوش میدادی تا چه اندازه آزاردهنده هستند.

### تکنیک صحیح تا زدن لباس + گیره لباس
کلیشه‌ای‌ترین تصویر در رابطه با یک خانه‌ی شلخته و در هم بر هم، لباس‌هایی است که در هر گوشه پراکنده شد. به اندازه‌ی کافی گیره‌ی لباس تهیه کن، [تکنیک‌های مناسب تا زدن لباس را یاد بگیر]({{< ref marie-kondo >}}) و لباس‌های قدیمی را اهدا کن.

### پنکه‌ی ایستاده‌ی کم سر و صدا
اگر بر اساس شانس اقبال باشد، حتی اگر در قطب هم باشی روزهایی هستند که هوا گرم میشود. در چنین روزهایی هیچ چیز بهتر از یک پنکه‌ی ایستاده با سر و صدا کم نیست. میتوانی به راحتی هرجایی که بخواهی قرارش بدهی و در وانفسای گرما، از حداقل بادی به بدنت میخورد لذت ببری.

### ماهیتابه، کفگیر و چاقوی درجه یک
تاثیر این سه مورد در لذت بردن از پروسه‌ی آشپزی شگفت‌انگیز است. نکته‌ی اساسی در اینجا برای من این است که اگر هنگام آشپزی به دنبال «اون چاقو تیزه» یا «اون ماهیتابه خوبه» هستید، با این معناست که در آشپزخانه‌ی خود وسایلی دارید که باید دور بندازید.

{{< figure class="left" src="/media/img/essential-home-tools/bin.jpg" width="300px" >}}
### سطل زباله‌ی مناسب
هر بار که به سطل زباله‌ای که همینک دارم نگاه میکنم، با تعجب از خود میپرسم که چرا زودتر از این‌ها سطل زباله‌ی *مناسبی* برای خانه تهیه نکردم. سطل زباله‌ی مناسب چند خصوصیت دارد: درب آن به صورت کامل بسته میشود، پدال دارد و اندازه‌اش متناسب با اندازه‌ی زندگی و منزل شماست.

اینها موارد بود که همینک در ذهن داشتم. شاید در ادامه آیتم‌های دیگری به این لیست اضافه شود.
