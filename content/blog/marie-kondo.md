---
title: ماری کوندو و جادوی مرتب‌سازی
date: 2020-05-19T23:08:18+08:00
categories:
- دیدگاه
tags:
- مصاحبه
- معرفی
- یوتیوب
- زندگی
thumbnail: /media/img/mari-kondo.jpg
---

مارک منسون در [یکی](https://markmanson.net/passion) [از](https://markmanson.net/passion) [مقالاتش](https://markmanson.net/passion) گفته برو همون کاری رو که دوست داری انجام بده، سعی کن به بهترین نحو انجامش بدی و ازش لذت ببری؛ مطمئن باش در نهایت یه جوری از همون کار میتونی کسب درآمد هم بکنی.



الان که داشتم [یه](https://www.youtube.com/watch?v=5R1gGCO3MaA) [ویدئو](https://www.youtube.com/watch?v=5R1gGCO3MaA) راجع به ماری کوندو رو نگاه میکردم یاد همین حرف افتادم. در یه قسمت از ویدئو گوینده به بچگی‌های ماری اشاره میکنه. گویا در دوران مدرسه ماری قفسه کتاب‌ها رو مرتب میکرده و آرزوش بوده (حالا اینطور که گوینده میگه) مرتب‌کننده رسمی فقسه‌های کتاب بشه.



ماری کوندو رو چند روز پیش توی یوتیوب پیدا کردم، زمانی که دنبال روش مناسب و راحتی بودم که بتونم باهاش لباس‌هام رو تا بزنم و از آشفتگی ناشی از پراکندگی لباس‌های خلاص بشم. متوجه شدم ویدئوهای مختلفی تکنیک‌های ماری کوندو رو توضیح داده‌ان، همین شدم که گفتم برم و به اصل کاری [سر](https://www.youtube.com/watch?v=IjkmqbJTLBM) [بزنم](https://www.youtube.com/watch?v=IjkmqbJTLBM).

ماری کوندو یه خانوم ژاپنی است که تخصصش مرتب کردنه. یه کتاب هم با عنوان «[جادوی](https://www.amazon.com/Life-Changing-Magic-Tidying-Decluttering-Organizing/dp/1607747308) [متحول‌کننده‌ی](https://www.amazon.com/Life-Changing-Magic-Tidying-Decluttering-Organizing/dp/1607747308) [ترتمیز](https://www.amazon.com/Life-Changing-Magic-Tidying-Decluttering-Organizing/dp/1607747308) [کردن](https://www.amazon.com/Life-Changing-Magic-Tidying-Decluttering-Organizing/dp/1607747308)» داره که جزو پرفروش‌های نیویورک‌تایمز بوده.

این خانوم کارش مرتب‌کردنه: روش‌های مختلف مرتب کردن و چگونگی چینش و این جور چیزا. حتی یه مجموعه هم در [نتفلیکس](https://www.youtube.com/watch?v=WvyeapVBLWY) داره که به افراد مختلف کمک میکنه که خونه و محل کارشون رو مرتب کنن. شخصیت جالبی داره و به نظرم با چیزایی که ازش دیده‌ام در اینکه خودش رو تبدیل به یک چهره برای واژه‌ی Tidy بکنه موفق بوده.



الان هم یه [گفتگو](https://www.youtube.com/watch?v=f1aBqpF6mwQ) [ازش](https://www.youtube.com/watch?v=f1aBqpF6mwQ) [با](https://www.youtube.com/watch?v=f1aBqpF6mwQ) [استیفن](https://www.youtube.com/watch?v=f1aBqpF6mwQ) [کولبر](https://www.youtube.com/watch?v=f1aBqpF6mwQ) دیدم. در این ده دقیقه کامل میشه با نگاه و فضای فکریش آشنا شد.

{{<figure src="/media/img/kondo-lateshow.jpg">}}

مصاحبه خیلی خوبیه. کولبر استادانه گفتگو رو هدایت میکنه. جذاب نگه داشتن یک برنامه با مهمانی که به زبان دیگری صحبت میکنه به وضوح کار دشواریه. نکته ریز ولی بسیار مهم اینه که مسخره کردن و شوخی با چنین مهمانی کار آسونیه؛ کسی که به از لباس‌هاش میگه دوستشون داره و از میز و صندلی به خاطر خوشی‌هایی که وارد زندگیش کرده‌ان قدردانی میکنه هدف آسونی است برای دست انداختن؛ علاوه بر اینکه با زبانی دیگه هم صحبت میکنه و عملا دستش از بازیه کوتاهه.

با این حال کولبر استادانه هم فضا رو با شوخی‌هاش خودش شاداب نگه میداره، هم اینکه تماما منش و رفتارش در مقابل مهمان فقط و فقط سرشار احترام و تحسینه.